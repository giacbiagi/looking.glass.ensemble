<section class="member-container">
    <div class="container">
        <div class="row">
            <div class="col-xs-12">
                <h1 class="member-name">JODY LIVO</h1>
            </div>
            <div class="col-xs-12">
                <div class="member-disclaimer">
                    <p><span class="letter-big">V</span>iolinista statunitense, Jody viene da una lunga stirpe di suonatori di ottoni. Di recente ha corretto l'errore, scoprendo la sua passione per il cornetto (lo strumento rinascimentale, non il gelato. Ma è amante anche del gelato, purché senza glutine).</p>
                </div>
            </div>
            <div class="col-xs-12">
                <div class="member-description">
                    <img src="images/team-img1.jpg" class="member-image">
                    <p>Statunitense, consegue il bachelor degree in violino presso la DePaul University sotto la guida di J. Genualdi e il master degree presso la Northwestern University con G. Ribeiro. È risultata idonea per la Chicago Symphony Orchestra e ha collaborato, anche in qualità di spalla, con le orchestre Elgin Symphony Orchestra, Chicago Opera Theater, Orchestra Sinfonica di Milano Giuseppe Verdi, i Pomeriggi Musicali e Milano Classica. Come camerista si è esibita nei prestigiosi Dame Myra Hess Memorial Concerts a Chicago e con il suo quartetto d'archi Quartet Parapluie ha eseguito anche brani in prima assoluta. Intraprende lo studio della musica antica con E. Blumenstock e M. Davids, continuando presso la Scuola Civica C. Abbado di Milano con S. Montanari e C. Combs per il violino e con P. Modesti per il cornetto. Ha collaborato con le formazioni di musica antica laBarocca, Fantazyas, Mailänder Kantorei, Callipygian Players e Haymarket Opera. Ha partecipato a numerosi festival quali Grandezze e Meraviglie (Modena), il Festival Monteverdi (Cremona), il Festival dei Due Mondi (Spoleto), il Festival della Valle d'Itria (Martina Franca) e la Società del Quartetto (Milano). Oltre al suo interesse nella musica classica, ha fatto una tournée mondiale con la band rock Bright Eyes e ha inciso, fra gli altri, con A. Branduardi e Mono.</p>
                </div>
            </div>
        </div>
    </div>
</section>